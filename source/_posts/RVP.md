---
title: Feyenoord နဲ့ Ajax ကစားတဲ့ U14 ပွဲတစ်ပွဲအပြီး အိမ်အပြန်......
date: 2020-10-15 23:48:36
subtitle: သားဖြစ်သူက စိတ်ပျက်လက်ပျက်နဲ့ တစ်စုံတစ်ရာကို အပြစ်ဖို့ ငြီးတွားရင်း အဖေမောင်းတဲ့ကားပေါ် မှာ ခပ်မှိုင်မှိုင် နဲ့ လိုက်လာတယ်။ သားဖြစ်သူက Feyenoord U14 မှာ ကစားနေတဲ့ ကစားသမားလေးတစ်ယောက်။ အကြောင်းက‌တော့ အဲ့ဒီ့ပွဲမှာ သူကန်ခွင့်မရခဲ့ပဲ အရံခုံမှာသာ ထိုင်ခဲ့ရလို့ပါ။ နည်းပြလုပ်သူကို အပြစ်ပြောလိုက် အခြားသူတွေကို အပြစ်ပြောလိုက်လုပ်နေတဲ့ သားဖြစ်သူကို အဖေ က...
author:
    nick: Xtra Football
tags:
    - xtra
    - football
    - RVP
    - soccer
description: Some description
cover: https://scontent.frgn3-1.fna.fbcdn.net/v/t1.0-9/121408529_107021547852005_3471358472543920700_o.jpg?_nc_cat=100&_nc_sid=730e14&_nc_ohc=lAv1zCT_bkcAX9dMCOI&_nc_ht=scontent.frgn3-1.fna&oh=c934a76c16dc521ac81d339724dff00c&oe=5FAEAFF3
---
## Feyenoord နဲ့ Ajax ကစားတဲ့ U14 ပွဲတစ်ပွဲအပြီး အိမ်အပြန်......
သားဖြစ်သူက စိတ်ပျက်လက်ပျက်နဲ့ တစ်စုံတစ်ရာကို အပြစ်ဖို့ ငြီးတွားရင်း အဖေမောင်းတဲ့ကားပေါ် မှာ ခပ်မှိုင်မှိုင် နဲ့ လိုက်လာတယ်။ သားဖြစ်သူက Feyenoord U14 မှာ ကစားနေတဲ့ ကစားသမားလေးတစ်ယောက်။ အကြောင်းက‌တော့ အဲ့ဒီ့ပွဲမှာ သူကန်ခွင့်မရခဲ့ပဲ အရံခုံမှာသာ ထိုင်ခဲ့ရလို့ပါ။ နည်းပြလုပ်သူကို အပြစ်ပြောလိုက် အခြားသူတွေကို အပြစ်ပြောလိုက်လုပ်နေတဲ့ သားဖြစ်သူကို အဖေ က....
“ကောင်းပြီ သား၊ မင့်ကြည့်ရတာကွာ...အရှုံးသမားကြီးကျနေတာပဲ၊ မင်းသိလား မင်း ဒီလိုပြောနေပုံက မင်း လမ်းပျောက်နေသလိုပါပဲလား၊ ဟိုလူ့အပြစ်တင် ဒီလူ့အပြစ်တင် ဟိုဟာ အပြစ်တင် ဒီဟာအပြစ်တင် နဲ့ အားလုံးကို အပြစ်တင်နေတာပဲ၊ ဒါပေမယ့် မင်းကိုယ်မင်း အပြစ်တင်နေတာကိုတော့ ငါလုံးဝမကြားမိဘူးနော်။
“Winners take control” ပန်းတိုင်ရောက်အောင်ပဲ့ကိုင်မောင်းနှင်နိုင်မှ အောင်နိုင်သူ...
ဒီမှာ ငါ့သား…... အောင်နိုင်သူတွေက သူတို့ကိုယ်တိုင် ပဲ့ကိုင် ထိန်းကျောင်းတယ်၊ သူတို့ကိုယ်သူတို့ အပြစ်တင်တယ်၊ တစ်ဆက်တည်းမှာ သူတို့ တိုးတက်ဖို့အတွက် ဘာတွေပြင်ဆင်ရမလဲဆိုတာကို ရှာဖွေကြတယ်။ ဒါ မင်းစဥ်းစားသင့်တဲ့ အရာပဲ။
မင်းကိုယ်မင်း ပြန်မေးစမ်းကွာ မင်းက အရှုံးသမားလား အောင်နိုင်သူလား? အဖေ့အတွက်တော့ ကိစ္စမရှိဘူးနော်၊ အဖေက မင်းရဲ့အဖေပဲ၊ အဖေတို့မိဘတွေအတွက် တစ်ခုတည်းသောတာဝန်က မင်းအသက် ၂၀ ပြည့်တဲ့ အချိန်မှာ မင်းဟာ ဘဝအတွက် အသင့်ဖြစ်နေတဲ့ လူကောင်းလေးတစ်ယောက်ဖြစ်နေဖို့ပဲ။
မင်းအမှားတွေလုပ်မယ်၊ လုပ်ချင်တာလုပ်နေမယ်...အိုခေ အဆင်ပြေတယ်၊ အဖေမင်းအပေါ်အချစ်မလျော့ဘူး။ မင်း‌‌‌ ဘောလုံးသမားတစ်ယောက်ဖြစ်ဖြစ် မဖြစ်ဖြစ်ပါ။ ဒါပေမယ့် ဘောလုံးသမားဖြစ်ဖို့က မင်း ရဲ့ passion လို့ မင်းခံယူတယ်ဆိုရင် မင်းဘဝကို မင်း ပဲ့ကိုင် မောင်းနှင်သင့်တယ်၊ အရှုူံးသမားလို အပြစ်တင်နေတာတွေ ရပ်လိုက်တော့။ မင်း အရှုံးသမားဖြစ်ချင်လည်း ဖြစ်လို့ရတယ်၊ အဖေ မင်းကို ချစ်နေမှာပဲ။ အဖေ့အတွက် ပြဿနာမရှိဘူး။
အေး...အောင်နိုင်သူ ဖြစ်ချင်ရင်တော့ အပြစ်တင်ဝေဖန်နေတာတွေ ရပ်ပြီး မင်းရဲ့ဘဝကို မင်းကိုယ်တိုင် ပဲ့ကိုင်မောင်းနှင်ပါ ငါ့သား....”
နောက် ၂ ရက်နေတော့... မနက်စောစော မှာ သားဖြစ်သူ လေ့ကျင့်ရေး ကို အဖေက သွားကြည့်တယ်။ ရာသီဥတု က‌ အေးလွန်းတယ်၊ Hoodie ဝတ်ပြီး တစ်နေရာမှာထိုင်ကြည့်နေတုန်း... သားဖြစ်သူ ကောင်းကောင်း လေ့ကျင့်နေတာ တွေ့ရတယ်၊ ကောင်းကောင်းပြေးတယ် ကောင်းကောင်းလုပ်နေတယ်၊ အသက် ၁၃ နှစ်အရွယ် သား က သူ့ဘဝကို သူပဲ့ကိုင်မောင်းနှင်ဖို့ နားလည်သဘောပေါက်သွားပြီ ဆိုတာကို သိလိုက်ရလို့ ကျေနပ်အားရခဲ့ရတဲ့ အဖေဖြစ်သူ ကတော့ အခြားသူမဟုတ်၊ တစ်ချိန်က အာဆင်နယ်၊ မန်ယူ၊ ဖီနာဘာချီ နဲ့ ဖီရင်နု စတဲ့ အသင်းတွေမှာ အောင်မြင်မှုများစွာရရှိခဲ့တဲ့ နယ်သာလန် ဂန္တဝင် တိုက်စစ်မှူး Robin Van Persie ပါပဲ။ ဒါဟာ Van Persie သင်ပေးသော အရှုံးမပေးတဲ့ စိတ်ဓာတ်ပါပဲ....
သေချာပါတယ်။ ဗန်ပါစီ ဟာ ကစားသမားကောင်းတစ်ယောက် ဖြစ်ခဲ့ရုံသာမက ဖခင်ကောင်းတစ်ဦး ဆိုတာလည်း အကြွင်းမဲ့ပါ။